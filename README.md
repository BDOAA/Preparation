# <span style="color:#00FF00;">বাংলাদেশ জ্যোতির্বিজ্ঞান অলিম্পিয়াড প্রস্তুতি</span>  

*শুরুর কথা*
অন্য যেকোনো অলিম্পিয়াডের মতই Astronomy and Astrophysics অলিম্পিয়াডেরও ভাল প্রস্তুতির জন্য সবার আগে প্রয়োজন তোমার জানার আগ্রহ, পরিশ্রমের সদিচ্ছা আর লেগে থাকার মানসিকতা। এ ব্যাপারগুলো থাকলেই আমরা সহজে সামনের দিকে এগিয়ে যেতে পারব।

প্রথমেই Past Question Papers এবং সিলেবাস নিয়ে ঘাটাঘাটি করা উচিত। একটি Diagnostic Test দিয়ে দেখা অনেক ধরণের প্রস্তুতির প্রথম ধাপগুলোর একটা ধরা হয়। এতে করে একদিকে কি ধরনের প্রশ্ন আসে, কোন কোন টপিকের ওপর ভাল আইডিয়া রাখা লাগবে সেটা যেমন বুঝতে পারব, পাশাপাশি আমার নিজের অবস্থা টাও বুঝতে পারব যে আমি কতখানি জানি আর কোথায় থেকে আমার শুরু করা লাগবে। সেটার জন্য আমরা বলব তোমরা আগে [Past papers](https://drive.google.com/drive/folders/1lG2yYAoECtFP4DWbMxkV9z1vmP7PUIt0?usp=drive_link) আর [IOAA Syllabus](https://www.ioaastrophysics.org/syllabus/) দেখতে পার। এগুলো দেখে কি কি পড়া লাগবে আর কি কি তুমি জানো তা বের কর।

## জ্যোতির্বিজ্ঞান অলিম্পিয়াডের সিলেবাস 
*Physics Part*

⊗ মহাকর্ষ এবং জ্যোতিষ্ক গতিবিদ্যা – Celestial Mechanics

*Positional Astronomy Part*
⊗ স্থানাংক জ্যোতির্বিজ্ঞান – Celestial Coordinate Systems

⊗ জ্যোতির্বৈজ্ঞানিক জ্যামিতি ও সময় – Geometric Astronomy and Time

*Observational/Stellar Astrophysics Part*

⊗ অপটিকস – Optics and Detectors

⊗ নাক্ষত্রিক পদার্থবিজ্ঞান – Physics of Stars and Planets

⊗ নাক্ষত্রিক পর্যবেক্ষণ – Stellar Observation

⊗ জোড়া এবং বিষমতারা ব্যবস্থা – Binary and Variables

*Cosmology Part*

⊗ গ্যালাক্টিক জ্যোতির্বিজ্ঞান -- Galactic Astrophysics 

⊗ অতি-গ্যালাক্টিক জ্যোতির্বিজ্ঞান Extra-galactic Astrophysics

*Practical Part*

⊗ আকাশ পর্যবেক্ষণ – Night Sky Observation

⊗ জ্যোতির্বৈজ্ঞানিক তত্ত্ব বিশ্লেষণ – Astronomical Data Analysis

**সিলেবাস দেখে অনেকের কাছে বিষয়গুলো নতুন মনে হতে পারে কিন্তু ভয় পাওয়ার কিছুই নেই; তোমাকে আঞ্চলিক পর্যায়ের জন্য শুধু থিওরিতে তোমাকে মেকানিক্স (Celestial), স্থানাংক জ্যোতির্বিজ্ঞান (Positional Astronomy) এবং বিকিরণ সূত্র (Radiation Laws) নিয়ে পড়াশুনা করতে হবে।**

> ### এছাড়াও আঞ্চলিক প্রতিযোগিতার আগে  তোমার যা যা জানা উচিত —
> 
> ১। বাইনারি সিস্টেম (Binary Systems) সম্পর্কে একটু বেশি জানার চেষ্টা করতে পারো যে এই তারাগুলো কেমন হয়, কক্ষপথগুলো কেমন, Light Curve, Radial Velocity Curve গুলো কেমন।
> 
> ২। কিভাবে খ-গোলক (Celestial Sphere) আঁকতে হয়।
> 
> ৩। আকাশের তারা/মেসিয়ার অবজেক্ট কীভাবে চিহ্নিত এবং নামকরণ করা হয়।
> 
> ৪। সূর্যগ্রহণ, চন্দ্রগ্রহণ এবং চাঁদের কলা কিভাবে কাজ করে [জ্যামিতির ব্যবহার]।
> 
> ৫। কোন তারার নির্দিষ্ট বৈশিষ্ট্য কেমন, আদর্শ গ্যাসের সূত্র কি এবং তারাগুলোর ক্ষেত্রে তা কীভাবে ব্যবহার করা হয়।


## অলিম্পিয়াড সহযোগী বই 

**Elementary Books (ক্লাস ৭-১০)**

তুমি যদি কেবল Astronomy নিয়ে পড়া শুরু করে থাকো এবং সব কিছুই তোমার কাছে নতুন নতুন লাগে তাহলে আমরা বলব তোমার জন্য সবচেয়ে ভাল বই হচ্ছে “Schaum’s Outline Astronomy” এবং “Mathematics of Astronomy”। এই ২ টি বই এ তোমাদের ৯-১০ শ্রেণীর ফিজিক্স দিয়েই সুন্দর করে Astronomy এবং Astrophysics এর প্রথম দিকের বিষয়গুলো তুলে ধরা হয়েছে সহজ ভাষায়, তুমি ১০ম শ্রেণীর হলে তোমার শেষ করতে ১ মাসের বেশি সময় লাগা উচিত না। বই ২ টি খুব বেশি বড় না এবং PDF পাওয়া যায়। আরেকটি বই যা প্রশ্ন-উত্তর আকারে লেখা “A Question and Answer Guide to Astronomy” এটাও কাজে লাগতে পারে। ছোটদের জন্য (ক্লাস ৭-৮) অবশ্যই ত্রিকোণমিতি এবং গতিবিদ্যা তোমার পাঠ্যবই থেকে বা একটু বড় শ্রেণির বই থেকে পরে নেওয়া উচিত।

**Advanced Books (ক্লাস ১০-১২)**

এসব বই এর জন্য তোমাদের কলেজের Physics এর জ্ঞান থাকা লাগবে। HRK বা University Physics বই থেকে Gravitation অধ্যায় টা তোমরা দেখতে পারো। Celestial Sphere, Telescope and Optics এ ধরনের Practical Astronomy এর জন্য সবচেয়ে ভাল বই বলা যায় Astronomy: Principles and Practice। আমাদের মতে এই টপিকগুলোর জন্য সবচেয়ে ভাল বই এটাই। Celestial Mechanics আর Astrophysics Part অর্থাৎ Stellar Observations, Binary Stars, Galactic Astrophysics etc জন্য তোমাকে পড়তে হবে Fundamental Astronomy। তার বদলে আরো ভাল হয় যদি তুমি An Introduction to Modern Astrophysics পড়তে পার। এটা আগেরটার থেকে অনেক বড় বই, কিন্তু এখানে বেশকিছু টপিক অনেক সোজাভাবে বোঝানো আছে।

**Problem Books**

IOAA Preparation এর জন্য সবচেয়ে গুরুত্বপূর্ণ যে বইটা তোমাদের অবশ্যই পড়ে Problem গুলা সল্ভ করা উচিত তা হল “IOAA Book” Edited By Aniket Sule স্যার (President of IOAA)! এই বইটা তে প্রথম IOAA থেকে শুরু করে ২০১৪ পর্যন্ত সব প্রশ্ন আছে (2nd Edition)  এবং IOAA Syllabus অনুযায়ী Topic অনুসারে Problem গুলো কে ভাগ করা হয়েছে এবং শেষে প্রত্যেকটি প্রশ্নের সমাধানও রয়েছে, কিন্তু সেটা কখনই আগে দেখতে যেওনা। নতুন একটি বই বাজারে এসেছে (2021) জ্যোতির্বিজ্ঞান অলিম্পিয়াডকে লক্ষ্য করে – Fundamentals of Astronomy, a guide for Olympiads by Flavio Salvati। তুমি যদি International নিয়ে Preparation শুরু করতে চাও এই  দুই বই শেষ করা তোমার জন্য “ফরয”!

আরেকটি IOAA Book ভার্সন আছে লেখক IOAA এর প্রাক্তন প্রেসিডেন্ট Mihail Sandu। এই বইটিও অনেক ভাল এবং এইটার বিশেষত্ব হচ্ছে Problem Solve করতে গিয়ে প্রয়োজনীয় সকল বিষয় এই বইয়ে স্যার ব্যাখ্যা করে দিয়েছেন। Astronomical Problems by B.A. Vorontsov-Vel’yaminov এই বইটিতেও টপিক অনুযায়ী অনেক প্রবলেম আছে। কিন্তু বইটি অনেক দুষ্প্রাপ্য। এবং প্রশ্নের উত্তরগুলো শুধু মান হিসেবে দেওয়া আছে। Astronomical Olympiads -Problems with Solutions By V. G. Surdin আরেকটি বই।

> ***বই কোথায় পাবে?***
> 
> বেশিরভাগ বই এর PDF আছে। আমরা বেশিরভাগ বই এর PDF লিঙ্ক দিয়ে দিয়েছি। এছাড়াও Amazon এ তোমরা বইগুলা পেতে পারো। বাংলাদেশে আমাদের জানা মধ্যে নীলক্ষেতের বিভিন্ন দোকানে তারা Astronomy এর বই রাখা শুরু করেছে। এখন রকমারিতে কিছু জ্যোতির্বিজ্ঞান বই পাওয়া যাচ্ছে। তাছাড়াও Google তো আছেই!



